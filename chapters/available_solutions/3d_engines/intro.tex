\section{Silniki 3D}
Mnogość źródeł jednoznacznie wskazuje, że gałąź jest dojrzała i oczekiwać można równie obfitej puli dostępnych rozwiązań.
Jest to w pełni prawidłowe założenie.
Rynek jest na tyle obszerny, że początkowo trudno zorientować się kto stanowi grono odbiorców dla poszczególnych produktów.
Poniższa sekcja ma za zadanie przybliżyć rozwiązanie tego problemu.
\par
W celu dokonania klasyfikacji konieczne będzie przygotowanie listy charakterystyk na podstawie których przykłady zostaną porównane.
Wśród wielu możliwych do najważniejszych zaliczyć można cechy produktu stanowiące odpowiedzi na pytania takie jak:
\vspace{-0.5\topsep}
\begin{itemize}
    \setlength{\parskip}{5pt plus 0pt}
    \setlength{\itemsep}{5pt plus 5pt}
    \item Czy jest multiplatformowy?
    \item Na zasadach jakiej licencji jest dystrybuowany?
    \item Czy jest aktywnie rozwijany?
    \item Czy dostępna jest dokumentacja i przykłady wykorzystania?
    \item Czy kod źródłowy jest otwarty?
    \item Jakie przypadki użycia realizuje?
    \item Jak wygląda kwestia rozszerzalności?
    \item Jak przebiega integracja?
\end{itemize}
\vspace{-0.5\topsep}
Uzyskanie odpowiedzi pozwoli oszacować, które obszary branży pokryte są przez istniejące rozwiązania.
Dodatkowo, umożliwi dostrzeżenie nie tylko silnych stron, ale także nisz, które kryją w sobie potencjał i mogłyby skorzystać z ulepszeń.