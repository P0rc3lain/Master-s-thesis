%
%  Copyright © 2022 Mateusz Stompór. All rights reserved.
%

\section*{Struktura pracy}
Praca podzielona jest na pięć rozdziałów. 
W idei ma to pomóc czytelnikowi płynnie przejść od nakreślenia najważniejszych konceptów, przez zrozumienie rynku, dostępne rozwiązania, do ich analizy i refleksji nad możliwościami.
Pozwoli to lepiej oddać sedno postawionego problemu i cel będący reakcją na braki istniejące we współcześnie używanych produktach.
\par
Z punktu widzenia celu pracy pierwszy rozdział nie pełni istotnej roli.
Zdecydowano się go zawrzeć, ponieważ stanowi dopełnienie w stosunku do pozostałych.
Nada kontekst opisanym w poźniejszej części rozwiązaniom.
Jego zadaniem jest wprowadzenie do trójwymiarowej grafiki komputerowej.
Przybliża początkowe kroki i stopniową ewolucję dziedziny.
Charakteryzuje główne nurty widoczne w branży, pojawiające się na przestrzeni czasu.
Autor stara się w nim przekazać także abstrakcje, na których operują biblioteki graficzne i wykorzystywane przez nie akcelatory sprzętowe.
Wyjaśnia przebieg potoku renderowania i etapów, które wchodzą w jego skład.
\par
Kolejny rozdział jest przejściem do właściwiej części pracy.
Opisuje kolejno źródła użyte do zgromadzenia wiedzy.
Przedstawia zabrane na podstawie przeglądu rozwiązania i sposób ich klasyfikacji, dokonując przy tym porównania.
W jego ramach autor zagłębia się także w technologie dostępne w ekosystemie Apple, służące zarówno do tworzenia aplikacji, jak i używane do interakcji z procesorem graficznym.
Podjęte kroki pozwolą obnażyć braki występujących na rynku produktów, jednocześnie argumentując sens rozwijania pracy.
\par
W dalszym rozdział zawarto opis najistotniejszej części.
Przedstawiona zostanie w nim autorska wizja współczesnej biblioteki graficznej.
Omówienie dotknie najważniejszych aspektów z punktu widzenia użytkownika, takich jak forma dystrybucji, interfejs programistyczny, a także dokumentacja projektu oraz kodu źródłowego.
W celu oddania pełnego obrazu wyjaśniona zostanie architektura w formie interakcji między komponentami, a także sam potok renderowania wykonywany na GPU. 
Naturalnie, zadaniem bibliotek jest rozwiązywanie pewnych problemów, więc omówione zostaną również możliwości funkcjonalne.
Wreszcie podjęta zostanie tematyka jakości, optymalizacji procesów i potrzebnej do niej automatyzacji.
\par
Czwarty rozdział zawiera demonstrację przykładu użycia.
W tym celu stworzona została natywna aplikacja macOS będąca kompletną implementacją gry szachowej.
Stanowi to formę weryfikacji możliwości wytworzonej biblioteki zarówno pod kątem funkcjonalnym, wydajnościowym, jak i jakościowym.
\par 
Ostatni rozdział ma charakter podsumowujący.
Jego celem jest postawienie odpowiedzi na pytanie czy spełniono pierwotnie przyjęte założenia.
Przemyślenia w głównej mierze oparte będą o wnioski, które nasunęły się podczas rozwoju aplikacji demonstracyjnej, płynące z wrażeń na podstawie bezpośredniego użycia.
Będzie to jednocześnie moment na krytyczne spojrzenie.
Ponownie rozważony zostanie dobór technologii, decyzji architektonicznych, by następnie wskazać wszelkie uchybienia i sugestie co do dalszego kierunku rozwoju.
