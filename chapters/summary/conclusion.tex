%
%  Copyright © 2022 Mateusz Stompór. All rights reserved.
%

\section{Wnioski}
Celem pracy było stworzenie biblioteki graficznej, czasu rzeczywistego dla platformy sprzętowej Apple.
Zadanie to udało się wykonać, co udokumentowane zostało w kolejnych rozdziałach.
\par
Stworzona biblioteka realizuje szereg najpopularniejszych algorytmów z dziedziny animacji oraz renderowania.
Przeznaczona jest do zastosowania w niewielkich projektach z branży gier oraz jako narzędzie, którym można posłużyć się we wstawkach trójwymiarowych aplikacji użytkowej.
Wypełnia lukę istniejącą w ekosystemie producenta.
Zapewnia nowoczesny interfejs oparty o luźne powiązania, a dzięki publicznie osiągalnemu kodowi źródłowemu otwarta jest na interakcje ze strony społeczności.
\par
Wraz z biblioteką stworzono aplikację demonstracyjną.
Weryfikuje ona deklarowane możliwości i sprawdza funkcjonalności w realnym przypadku użycia.
W tym celu wykorzystano grę szachową, kompletną pod względem logiki, z przeznaczeniem na komputery osobiste.
\par
Stworzona dokumentacja wyjaśnia podjęte założenia oraz podsumowuje przeznaczenie dostępnych komponentów.
Wykonano ją w oparciu o natywne narzędzia dzięki czemu jej nawigacja i szata graficzna identyczna jest z bibliotekami systemowymi.
\par
Rozwijając produkt starano zadbać się możliwie o jego wysoką jakość.
Zaimplementowano szereg testów jednostkowych i wykorzystano lintery weryfikujące poprawność w zakresie języków \textit{Swift}, \textit{Yaml} oraz \textit{Markdown}.
\par
Proces testowania, budowania paczek, a także publikacji dokumentacji został całkowicie zautomatyzowany.
Każdorazowa zmiana dodana do głównej gałęzi rozwoju aplikacji skutkuje w aktualizacji publicznej witryny z materiałami oraz wytworzeniem artefaktów do wykorzystania na wszystkich platformach.
Zabezpieczono się także przed regresją dzięki weryfikacji wszystkich \textit{pull requestów} za pomocą każdorazowego uruchomienia testów.
Błąd w potoku uniemożliwia wcielenie zmian.
