%
%  Copyright © 2022 Mateusz Stompór. All rights reserved.
%

\section{Grafika akcelerowana sprzętowo}
Posiadanie uprzednio zaaranżowanej sceny otwiera możliwość na jej uwiecznienie.
Przekład modeli opisanych w trójwymiarowym układzie współrzędnych na dwuwymiarowy obraz nazywamy renderowaniem.
Początkowo algorytmy realizujące to zadanie w całości oparte były o wykorzystanie procesora CPU.
Charakter operacji matematycznych wykonywanych na poszczególnych siatkach występujących w ramach kadru pokazywał jednak, że są one powtarzalne i nie występują między nimi zależności.
Naturalnym krokiem mającym na celu przyspieszenie operacji było stworzenie modułu, który za pomocą predefiniowanych operacji zrealizuje zadanie.
Urządzenia spełniające tę funkcję nazywane są GPU \eng{graphics processing unit}.
Ze względu na fakt, że oddzielone są od procesora, konieczne było także zapewnienie drogi komunikacji pomiędzy programistami a jednostką.
Pierwsze API \eng{application programming interface} realizowały stosunkowo szeroki zakres funkcjonalności.
Zadanie twórcy sprowadzało się do zapewnienia modeli i rozmieszczenia ich na scenie, kalkulacja wpływu światła na poszczególne obiekty lub zasób materiałów wpływających na charakterystykę pokrywających ich powierzchni spoczywał na module akceleracyjnym.
Choć z początku podejście wydawało się wygodne, ponieważ programista nie musiał rozumieć aparatu matematycznego stanowiącego bazę dla technologii, to szybko okazało się, że wysokopoziomowy interfejs jest ograniczeniem.
Artyści nie byli w stanie realizować swoich wizji.
Akceleratory zapewniały możliwość tworzenia grafik tylko i wyłącznie zadając pewien określony charakter.
Nie istniała możliwość zmiany algorytmu kalkulacji wpływu światła na obiekt czy choćby dodanie filtra na obraz.
W efekcie wiele produkcji z lat początków sprzętowej akceleracji jest podobna do siebie.
Odpowiedzią na zjawisko było wprowadzenie jawnego potoku renderowania, którego część kroków podlegała modyfikacji.
W szczególności niektóre z nich mogły być w pełni programowane przy użyciu specjalnego języka.
