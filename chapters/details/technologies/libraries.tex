\subsection{Biblioteki zewnętrzne}
Wykonanie projektu wiązało się z koniecznością użycia szeregu rozwiązań autorstwa osób trzecich.
Wszystkie one wpłynęły na prędkość rozwoju, jednak ich przeznaczenie nie powtarzało celu jaki postawiono w pracy.
Starano się, aby możliwie duża ilość pochodziła wprost od producenta.
Decyzję motywowano chęcią zapewnienia bezpieczeństwa, stabilności i wsparcia na wypadek błędu.
Wewnętrzne produkcje oddane na potrzeby platformy powinny najlepiej spełniać te oczekiwania.
\par
Na listę kompletnych rozwiązań składają się:
\paragraph*{simd}\longpause skorzystano ze struktur wspomagających algebrę liniową takich jak wektory, macierze i najczęstsze operacje na nich wykonywane.
\paragraph*{AppKit, UIKit}\longpause użyte zostały w celu zapewnienia użytkownikowi widoku skonfigurowanego uprzednio na potrzeby generowania grafiki za pośrednictwem silnika.
\paragraph*{Metal}\longpause moduł udostępnił zbiór funkcji potrzebnych do interakcji z kartą graficzną.
Za jego pomocą kolejkowane są zadanie do wykonania na GPU i pośredniczy w uzyskiwaniu zasobów.
\paragraph*{Combine}\longpause funkcjonalność przeznaczona jest do programowania reaktywnego. 
Skorzystano z niej na potrzeby odświeżania danych gdzie zachodziły zależności pomiędzy obiektami, a także by oddać użytkownikowi możliwość obserwowania zmian z poziomu interfejsu.
\paragraph*{MetalKit}\longpause biblioteka Metal tworzona była przybierając możliwie jak najmniejszą formę. 
Część funkcji niebędących koniecznymi do sprawowania jej działania przeniesiona została do osobnego modułu gromadzącego dodatkowe narzędzia.
Użyto między innymi metod to wczytywania tekstur z plików binarnych czy uprzednio przygotowanego widoku, mogącego być bezpośrednio osadzonym w aplikacji i nie wymagającym dodatkowej konfiguracji na rzecz skorzystania z grafiki.
\paragraph*{ModelIO}\longpause zakres pracy nie objął obsługi poszczególnych formatów plików zawierających dane na temat sceny.
Użyto gotowego rozwiązania opublikowanego przez producenta. 
Obsługuje ono szeroki zakres wspieranych typów, między innymi fbx, obj, usdz, dae.
Działa ono na zasadzie fasady i konwertuje binarną reprezentację na wspólny format.
\paragraph*{CoreGraphics}\longpause biblioteka zapewnia stosunkowo niskopoziomowy dostęp do operowania grafice dwuwymiarowej.
Jej użycie ograniczało się do wykorzystania struktur koniecznych do wyznaczenia obszaru obrazu na którym grafika powinna być generowana czy punktu, z którym użytkownik dokonał interakcji za pomocą wskaźnika.
\paragraph*{MetalPerformanceShaders}\longpause Apple opracowało w formie gotowych programów cieniujących listę najczęściej używanych efektów graficznych.
Zdecydowano się nie duplikować stworzonej funkcjonalności i posłużyć między innymi rozmyciem gaussowskim czy możliwości zwiększenia rozdzielczości obrazu.
\paragraph*{XCTest}\longpause część kodu weryfikowana jest pod kątem poprawności za pomocą przypadków testowych.
Walidację wyników oparto o funkcje zaimplementowane stworzonym pod tym kątem frameworku.
Dodatkowo, integracja z IDE XCode zapewniła wgląd do procentowego pokrycia przez wspomniane przypadki.
\paragraph*{Swift Standard Library}\longpause poza szeregiem modułów przygotowanych przez producenta specjalnie dla ekosystemu Apple skorzystano także z biblioteki standardowej języka Swift.
Wewnątrz niej znajdują się definicje typów podstawowych jak liczby całkowite czy zmiennoprzecinkowe a także struktury takie jak tablica czy słownik.
\paragraph*{Foundation}\longpause funkcje systemowe nie wchodzą w skład funkcjonalności dostępnych wraz z językiem. 
Obsługa daty, wyrażeń regularnych czy dostępu do plików wewnątrz archiwum biblioteki to wybrane przykłady z których skorzystano.
